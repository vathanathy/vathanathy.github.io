---
title: "ការចូលទីផ្សាររបស់ Microsoft Word"
excerpt_separator: "<!--more-->"
last_modified_at: 2022-02-11
toc: true
---
Disclaimer: អត្ថបទនេះផ្អែកទៅលើការយល់របស់ខ្ញុំពីមេរៀនដែលគ្រូខ្ញុំបង្រៀន។ ហេតុនេះវាមិនប្រាកដថា វាជារឿងដែលកើតឡើងជាក់ស្ដែងឡើយ។

យើងភាគច្រើន ប្រាកដជាបានស្គាល់ថា Microsoft Word ជាអ្វី ដោយសារតែវាបានវាយលុកទីផ្សារយ៉ាងខ្លាំងទៅលើផ្នែកវាយបញ្ចូលអត្ថបទ តែប្រហែលជាមិនដឹងថា 
តាមពិតមានកម្មវិធីមួយទៀត ដែលបានវាយលុកទីផ្សារមុនវាទៅទៀត តែក៏បាត់ទៅវិញ រហូតសឹងតែមិនមានគេស្គាល់។ កម្មវិធីនោះមានឈ្មោះថា WordPerfect។ រយៈពេល 
៣ឆ្នាំបន្ទាប់ពី WordPerfect ត្រូវបានគេដាក់លក់លើទីផ្សារនៅឆ្នាំ ១៩៨៦ វាបានក្ដោបក្ដាប់ស្ទើរតែ ៥០% នៃទីផ្សារ។ មកដល់ឆ្នាំ ១៩៩០ Microsoft Word ក៏ចាប់ផ្ដើមចេញ
រូបរាង។ ជាទូទៅ ការមកដល់ក្រោយគូរប្រជែង ជារឿងមិនងាយស្រួលឡើយដើម្បីវាយយកទីផ្សារ តើ Microsoft បានធ្វើអ្វីទើបបានជោគជ័យដល់សព្វថ្ងៃ?

ជោគជ័យនេះគឺ តាមរយៈ Network Externalities។ នេះមានន័យថា ដើម្បីឈ្នះគូរប្រជែង ផលិតផលរបស់យើងត្រូវតែត្រូវមនុស្សគ្រប់គ្នាប្រើ តែគេគ្រប់គ្នាកំពុងប្រើប្រាស់ផលិតផល
ផ្សេង តើគួរធ្វើយ៉ាងណា? ចំណុចសំខាន់នោះគឺ យើងត្រូវមានផលិតផលដែលល្អសិន ហើយត្រូវមានតម្លៃដែលគួរឲ្យចាប់អារម្មណ៍ជាងគេ។ ដោយឡែក Microsoft ប្រហែលជាបាន
អនុញ្ញាតឲ្យគេ Hack (ហេក) កម្មវិធីរបស់ខ្លួនដើម្បីប្រើដោយចេតនា ព្រោះថា Microsoft ជាក្រុមហ៊ុន software មិនសមថាមិនមានវិធីបិទខ្ទប់ការហេក។ ទោះបីជាចង់បិទខ្ទប់ ក៏ប្រហែលជាពិបាក ព្រោះ
គង់តែមានអ្នកធ្វើបាន។ Microsoft បម្លែងបញ្ហាឲ្យមកជាគុណសម្បត្តិ ព្រោះពេលមានមនុស្សច្រើនប្រើវា មិនថាហេក ឬ មិនហេក Microsoft នឹងបានចំណែកនៃទីផ្សារ 
រីឯអ្នកត្រូវទិញមកប្រើ អ្នកនោះនឹងត្រូវបង់តម្លៃពេញ។ 

ដើម្បីយល់ច្បាស់ យើងងាកមកមើលទីផ្សារ។ អ្នកប្រើប្រាស់មាន ២ ប្រភេទ:
- អ្នកដែលគ្មានលទ្ធភាពទិញ ជាសិស្ស ឬ អ្នកប្រើប្រាស់តាមផ្ទះដែលចង់ប្រើ តែមិនមានលទ្ធភាពទិញ។ ហេតុនេះ ពួកគេនឹងប្រើផលិតផលហេក។ ការកើ់នឡើងចំនួនអ្នក
ប្រើប្រាស់ក្រុមនេះ ជួយឲ្យ Network Externalities កើនឡើងផងដែរ។ នៅពេល Microsoft ឈ្នះទីផ្សារហើយ គេអាចកំណត់តម្លៃស្រេចចិត្ត។
- អ្នកដែលចាំបាច់ត្រូវទិញដើម្បីប្រើ អ្នកទាំងនោះគឺក្រុមហ៊ុននានា។ ពួកគេចាំបាច់ត្រូវតែប្រើ ព្រោះអ្នកណាៗក៏ប្រើវា ហើយចេះប្រើតែវា រួមទាំងដៃគូរ បុគ្គលិក (បុគ្គលិកជា
អ្នកប្រើ់ប្រាស់ប្រភេទខាងលើ)។ ប្រសិនបើដៃគូរអ្នក ផ្ញើរឯកសារ ប្រភេទ _.doc_ មកអ្នក ចង់មិនចង់ អ្នកត្រូវតែមានវាដែរ។ ដោយឡែក ក្រុមហ៊ុនមិនអាចប្រើផលិតផល
ហេកបាន ព្រោះច្បាប់កម្មសិទ្ទរបស់ Microsoft។ មួយផ្នែកទៀត ដោយសាររបស់ហេកមិនមានសុវត្ថិភាព ហេតុនេះក្រុមហ៊ុនគ្មានជំរើសក្រៅពីទិញ។

ខាងលើនេះជាការបកស្រាយមួយដែលអាចពិត ឬមិនពិត។ ហេតុនេះសូមស្វែងយល់តាមការគួរ។
